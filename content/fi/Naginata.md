
Atarashii Naginata rakentuu pitkälti kahden vanhan Japanin suurimman
naginatatyylin pohjalta. Nämä tyylit olivat Tendōryu ja Jikishinkageryu,
jotka ovat edelleen harrastajamääriltään suurimmat jäljelle jääneistä
klassisista naginatatyyleistä.

Aluksi tätä taitoa kutsuttiin nimellä Gakkō Naginata, koska sen
tarkoituksena oli toimia kouluissa liikunnan opetuksena tytöille, jossa
se toimi \~1910 alkaen toiseen maailmansotaan saakka.

[![Naginata
Competition](http://farm7.staticflickr.com/6231/6282661367_12b51920c4_m.jpg)
](http://flickr.com/photos/96248369@N00/6282661367 "Naginata Competition / ethics_gradient")

Myöhemmin lajin nimi muutettiin "uudeksi naginataksi", josta tuli
standarsoitu versio samaan tapaan kuten muun muassa kendōn, judōn ja
iaidōn osalta tehtiin.

Nykyisen muodon kata-lisäyksineen laji saavutti 1970-luvulla.

## Perustekniikat - Kihon

### Lyönnit

Naginata-ase oli alunperin varsin painava johtuen pitkästä varrestaan ja
metalliterästä. Tästä johtuen kaikki lyöntitekniikat ovat rakentuneet
siten ettei niiden suorittamiseen tarvita juurikaan voimaa, vaan
pyritään käyttämään heiluriliikettä hyväksi. Alla listattuna eri
lyöntityypit osumakohteiden mukaan.

-   Men
-   Sune
-   Sokumen
-   Furiage sune
-   Dō
-   Kote
-   Furikaeshi men/sune/kote
-   Tsuki

### Asennot

Harjoittelu rakentuu eri asentojen käyttöön ja niistä toiseen
luontevasti siirtymiseen sekä niistä edellä mainittuja lyöntejä
suorittamiseen. Alla lista kaikista virallisista asennoista, joiden
tietämistä tarvitaan graduoinnin paperiosuutta suorittaessa.

-   Shizentai
-   Chudan no kamae
-   Hassō no kamae
-   Gedan no kamae
-   Waki kamae
-   Jōdan no kamae
-   Mugamae

### Happoburi

Yleensä harjoitus alkaa aseen käyttöharjoituksella, jossa käydään läpi
eri kulmia joista naginata voi käyttää. Näillä on tarkoitus oppia
liikuttamaan asetta samaan tahtiin vartalon kanssa ja saada liike aikaan
mahdollisimman pienellä vaivalla. Tämä harjoitus koostuu seuraavista
viidestä osasta.

-   Jōgeburi
-   Nanameburi
-   Yokoburi
-   Nanameburi shita kara
-   Furikaeshi

## Pariharjoittelu

### Shikake Ōji

Pariharjoitteluun perusteisiin kuuluu kahdeksan osainen sarja nimeltä
Shikake Ōji. Kummallakin pareista on bambuteräinen naginata aseenaan ja
keskenään jakavat hyökkääjän (shikake) ja puolustajan (ōji) roolit.

### Zen Nihon Naginata Kata

Seitsemän pariharjoituksen sarja jossa kummallakin pareista on
kovapuinen naginata aseenaan. Kyseinen naginata on hyvin samankaltainen
Tendoryu Naginatajutsussa käytetyn kanssa. Tätä sarjaa harjoitellaan
yleensä vasta toisen dan-arvon (nidan) suorituksen jälkeen, kenties
siitä syystä että sarja on hyvin vaativa ja että sen osia vaaditaan
kolmannesta danista ylöspäin.

### Kakari geiko

Hikitate, eli merkin antava osapuoli, antaa toisen lyödä avaamiinsa
osumakohteisiin eri määrän suorituksia.

[![Fighting
Spirit](http://farm8.staticflickr.com/7036/7040969153_c884abd640_m.jpg)
](http://flickr.com/photos/31676563@N05/7040969153 "Fighting Spirit / Teruhide Tomori")

### Gokaku geiko

Niin sanottu vapaa ottelu, jossa pyritään soveltamaan kaikkea oppimaansa
ja tehdä niillä pistesuorituksia. Tunnetaan myös nimellä Jigeiko, joksi
vastaavaa esimerkiksi Kendossa kutsutaan.

### Isshu jiai

Kun kendoa harrastava ja naginataa harrastava henkilö ottelevat toisiaan
vastaan kutsutaan tätä isshu jiai:ksi.

Tähän otteluun ei ole virallisia sääntöjä koska kyseessä on kaksi eri
lajia.

## Varusteet

### Bōgu

Kontaktiharjoittelua varten suunniteltu suojahaarniska (bogu), koostuu
seuraavista osista:

-   Men
-   Kote
-   Dō
-   Tare
-   Sune ate

![Naginata Bogu Chudan Artwork
Lecklin](/img/naginata-bogu-chudan-artwork-lecklin.png)

### Shiai-naginata

Bambukärkinen harjoitusase (shiai-naginata), koostuu seuraavista osista:

-   Habu, teräosa
-   Ebu, varsiosa
-   Kissaki, terän kärki
-   Ishizuki, varren pää
-   Sendanmaki, terän ja varren kiinnitysteippi
-   Monouchi, terän osa jolla leikkaukset tehdään

## Graduointivaatimukset

Suomen Kendoseurojen Keskusliitto ry määrittelee Atarashii Naginatan
kyu-graduointivaatimukset Suomessa. Ne pohjautuvat Euroopan (ENF) ja
Kansainvälisen (INF) Naginataliittojen vastaaviin vaatimuksiin.

[Vaatimukset ovat saatavilla täällä
](https://github.com/paazmaya/naginata.fi/blob/master/content/fi/Graduointisäännöt.md "Graduointisäännöt").
